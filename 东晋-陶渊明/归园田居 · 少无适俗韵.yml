---
题目: 归园田居 · 少无适俗韵
朝代: 东晋
作者: 陶渊明
诗词:
  - 少无适俗韵，性本爱丘山。
  - 误落尘网中，一去三十年。
  - 羁鸟恋旧林，池鱼思故渊。
  - 开荒南野际，守拙归园田。
  - 方宅十余亩，草屋八九间。
  - 榆柳荫后檐，桃李罗堂前。
  - 暧暧远人村，依依墟里烟。
  - 狗吠深巷中，鸡鸣桑树颠。
  - 户庭无尘杂，虚室有余闲。
  - 久在樊笼里，复得返自然。
脚注:
  - “颠”字通“巅”
诗注: 《归田园居》组诗共五首，本篇是第一首，写的是辞职归田的愉快心情和乡居自然舒适的乐趣。
