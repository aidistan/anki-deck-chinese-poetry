---
题目: 水调歌头 · 明月几时有
朝代: 宋
作者: 苏轼
诗词:
  - 明月几时有，把酒问青天。
  - 不知天上宫阙，今夕是何年？
  - 我欲乘风归去，又恐琼楼玉宇， 高处不胜寒。
  - 起舞弄清影，何似在人间！
  -
  - 转朱阁，低绮户，照无眠。
  - 不应有恨，何事长向别时圆？
  - 人有悲欢离合，月有阴晴圆缺， 此事古难全。
  - 但愿人长久，千里共婵娟。
诗注: “丙辰中秋，欢饮达旦，大醉，作此篇。兼怀子由。” 这首脍炙人口的中秋词，是苏轼思念他弟弟苏辙之作。
标签:
  - 诗词::宋词三百首
